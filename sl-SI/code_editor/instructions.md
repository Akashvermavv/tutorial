Obstaja veliko različnih urejevalnikov programske kode. Izbira je bolj ali manj stvar okusa. Python programerji običajno uporabljajo zmogljiva integrirana razvojna okolja (IDE - Integrated Development Environment) kot je PyCharm. Kot začetnici ti uporabe teh okolij ne priporočamo, saj so za tvoje potrebe dovolj preprostejši urejevalniki, ki so prav tako zmogljivi, vendar precej prijaznejši za uporabo.

Naši predlogi so našteti spodaj. Če nisi prepričana, katerega bi izbrala, za mnenje vprašaj še svojo mentorico. Z veseljem ti bo pomagala.

## Visual Studio Code

Visual Studi Code je urejvalnik izvorne kode, ki so ga razvili pri Microsoftu za Windows, Linux in macOS. Vključuje podporo za razhroščevanje, vključuje Git nadzor, osvetljevanje sintakse, inteligentno dokončanje kode, odseke in predelavo kode.

[Naložiš ga tukaj](https://code.visualstudio.com/)

## Gedit

Gedit je odprtokodni, brezplačni urejevalnik, ki je na voljo za vse operacijske sisteme.

[Naložiš ga tukaj](https://wiki.gnome.org/Apps/Gedit#Download)

## Sublime Text 3

Sublime Text je zelo priljubljen urejevalnik z brezplačno preizkusno dobo, ki je na voljo za vse operacijske sisteme.

[Naložiš ga tukaj](https://www.sublimetext.com/3)

## Atom

Atom je priljubljen urejevalnik. Je brezplačen, odprtokoden, na voljo pa je za Windows, OS X in Linux. Razvili so ga pri [GitHub-u](https://github.com/).

[Naložiš ga tukaj](https://atom.io/)

## Zakaj nameščamo urejevalnik kode?

Morda se sprašuješ, zakaj namestiti urejevalnik programske kode, namesto tega, da bi uporabili nekaj, kot je Word ali Notepad.

Glavni razlog je to, da mora programska koda biti **navadno besedilo** , problem s programi kot sta Word in Textedit pa je, da proizvajajo obogateno besedilo (besedilo, ki vsebuje različne pisave in je oblikovano) z lastnim oblikovanjem, kot denimo [RTF](https://en.wikipedia.org/wiki/Rich_Text_Format) (Rich Text Format).

Drugi razlog je v tem, da so urejevalniki kode namenjeni urejanju kode, zato imajo koristne funkcije, kot denimo osvetljevanje kode glede na pomen ali samodejno zapiranje navedkov.

Kasneje bomo te stvari videli v praksi. Kmalu boši o svojem urejevalniku kode razmišljala, kot o enem izmed naljubših orodji. :)